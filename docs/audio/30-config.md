# Configuratie

Dit hoofdstuk beschrijft de standaard configuratie van het mengpaneel.

!!! tip "Tutorial"

    Mogelijk hoef je niet alles hiervan te weten!
    Volg de [basis tutorial](/audio/01-tutorials/#basis) om de belangrijkste onderdelen
    te vinden.

## Mixes

Een mix is een verzameling van kanalen die samen naar een output gaan.
In [het hardware outputs hoofdstuk](/audio/10-hardware/#outputs) zijn **vijf**
outputs beschreven. Elk van die outputs heeft een corresponderende mix.
    

Het bedienen van de mix noemen we 'mixen'.
Het **doel** van mixen is:

- het bereiken van de juiste **balans** tussen de kanalen in de mix,
- het **master volume** van de mix juist instellen.

Tijdens een dienst ligt de prioriteit op twee mixes:

| Label      | Publiek             |
|:-----------|:--------------------|
| LR         | Zaal, bijzaal, hal  |
| Uitzending | Youtube luisteraars |

Je allereerste focus is altijd LR, en daarna de uitzending.
Hieronder beschrijven waar deze mixes uit zijn opgebouwd.

#### LR

+ 2x sprekers (Head & Hand kanalen),
+ Band groep,
+ Zang groep.
+ 2x Beamer/streamer PC inputs.

#### Uitzending

De uitzending bevat alle LR kanalen, en ook nog:

+ Zaal groep.

## Groepen

Een groep is een samenvoeging van verschillende kanalen
om ze gezamelijk te kunnen bedienen in een mix. 
Op die manier kun je bijv. de hele band muten of de hele band meer volume geven
in de zaal als de gemeente ineens doorheeft hoe de melodie werkt.

??? tip "Groep vs. Mix"
    Stiekem is een groep gewoon hetzelfde als een mix, behalve dat een
    groep niet direct aan een output gekoppeld is, maar weer wordt meegenomen
    in een andere mix.
    
    Bijna alles wat opgaat voor mixes gaat dus ook op voor groepen, en andersom.

Het kan zijn dat de balans binnen een groep niet helemaal juist is, bijv. als
je de gitaar in de band niet kunt horen, terwijl de band als geheel wel voldoende
volume heeft. In dat geval moet je de groep beter mixen. Dat kan door de
onderliggende kanalen te bedienen.

We hebben de volgende groepen met onderliggende kanalen:

#### Band

+ Cajon V/A.
+ Fluit 1.
+ Gitaar Mic.
+ Gitaar Jack.
+ Piano groep.

#### Zang

+ Zang 1--4

#### Zaal

+ Zaal L/R
